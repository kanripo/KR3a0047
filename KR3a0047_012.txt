# -*- mode: mandoku-view -*-
#+TITLE: 朱子語類
#+DATE: 2016-06-26 17:29:42
#+PROPERTY: ID KR3a0047
#+PROPERTY: BASEEDITION CBETA
#+PROPERTY: JUAN 12
<pb:KR3a0047_KR3a0047_012-1a>¶
¶朱子語類卷第十二¶　　學六¶　　　持守¶　　自古聖賢皆以心地為本。(士毅。)¶　　聖賢千言萬語，只要人不失其本心。(夔孫。)¶　　古人言志帥、心君，須心有主張，始得。(升卿。)¶　　心若不存，一身便無所主宰。(祖道。)¶<pb:KR3a0047_KR3a0047_012-1a>¶
¶　　纔出門，便千岐萬轍，若不是自家有箇主宰，如何得是！¶(道夫。)¶　　心在，群妄自然退聽。(文蔚。)¶　　人只有箇心，若不降伏得，做甚麼人！(一作：「如何做得事成！」僩。)¶　　人只一心。識得此心，使無走作，雖不加防閑，此心常在。¶(季札。)¶　　人精神飛揚，心不在殼子裏面，便害事。(節。)¶　　未有心不定而能進學者。人心萬事之主，走東走西，如¶<pb:KR3a0047_KR3a0047_012-1a>¶
¶何了得！(砥。)¶　　「只外面有些隙罅，便走了。」問：「莫是功夫間斷，心便外馳¶否？」曰：「只此心纔向外，便走了。」(端蒙。)¶　　人昏時，便是不明；纔知那昏時，便是明也。(廣。)¶　　人心常炯炯在此，則四體不待羈束，而自入規矩。只為¶人心有散緩時，故立許多規矩來維持之。但常常提¶警，教身入規矩內，則此心不放逸，而炯然在矣。心既¶常惺惺，又以規矩繩檢之，此內外交相養之道也。(升卿。)¶<pb:KR3a0047_KR3a0047_012-1a>¶
¶　　今人心聳然在此，尚無惰慢之氣，況心常能惺惺者乎！¶故心常惺惺，自無客慮。(升卿。)¶　　古人瞽史誦詩之類，是規戒警誨之意，無時不然。便被¶他恁地炒，自是使人住不著。大抵學問須是警省。且¶如瑞巖和尚每日間常自問：「主人翁惺惺否？」又自答¶曰：「惺惺。」今時學者卻不如此。(文蔚。)¶　　人之本心不明，一如睡人都昏了，不知有此身。須是喚¶醒，方知。恰如磕睡，彊自喚醒，喚之不已，終會醒。某看¶<pb:KR3a0047_KR3a0047_012-1a>¶
¶來，大要工夫只在喚醒上。然如此等處，須是體驗教¶自分明。(士毅。)¶　　人有此心，便知有此身。人昏昧不知有此心，便如人困¶睡不知有此身。人雖困睡，得人喚覺，則此身自在。心¶亦如此，方其昏蔽，得人警覺，則此心便在這裏。(廣。)¶　　「學者工夫只在喚醒上。」或問：「人放縱時，自去收斂，便是¶喚醒否？」曰：「放縱只為昏昧之故。能喚醒，則自不昏昧；¶不昏昧，則自不放縱矣。」(廣。)¶<pb:KR3a0047_KR3a0047_012-1a>¶
¶　　心只是一箇心，非是以一箇心治一箇心。所謂存，所謂¶收，只是喚醒。(廣。)¶　　人惟有一心是主，要常常喚醒。(敬仲。)¶　　須是猛省！(淳。)¶　　人不自知其病者，是未嘗去體察警省也。(升卿。)¶　　只是頻頻提起，久之自熟。(文蔚。)¶　　學者常用提省此心，使如日之升，則群邪自息。他本自¶光明廣大，自家只著些子力去提省照管他，便了。不¶<pb:KR3a0047_KR3a0047_012-1a>¶
¶要苦著力，著力則反不是。(伯羽。)¶　　試定精神看一看，許多暗昧魍魎各自冰散瓦解。太祖¶月詩曰：「未離海底千山黑，才到天中萬國明！」日未上¶時，黑漫漫地，才一絲線，路上便明。(伯羽。)¶　　人常須收斂箇身心，使精神常在這裏。似擔百十斤擔¶相似，須硬著筋骨擔！(賀孫。)¶　　大抵是且收斂得身心在這裏，便已有八九分了。卻看¶道理有窒礙處，卻於這處理會。為學且要專一。理會¶<pb:KR3a0047_KR3a0047_012-1a>¶
¶這一件，便只且理會這一件。若行時，心便只在行上；¶坐時，心便只在坐上。(賀孫。)¶　　學者須常收斂，不可恁地放蕩。只看外面如此，便見裏¶面意思。如佛家說，只於□□都看得見。才高，須著實¶用工，少間許多才都為我使，都濟事。若不細心用工¶收斂，則其才愈高，而其為害愈大。又曰：「昔林艾軒在¶臨安，曾見一僧與說話。此僧出入常頂一笠，眼視不¶曾出笠影外。某所以常道，他下面有人，自家上面沒¶<pb:KR3a0047_KR3a0047_012-1a>¶
¶人。」(賀孫。)¶　　學者為學，未問真知與力行，且要收拾此心，令有箇頓¶放處。若收斂都在義理上安頓，無許多胡思亂想，則¶久久自於物欲上輕，於義理上重。須是教義理心重¶於物欲，如秤令有低昂，即見得義理自端的，自有欲¶罷不能之意，其於物欲，自無暇及之矣。苟操舍存亡¶之間無所主宰，縱說得，亦何益！(銖。)¶　　今於日用間空閑時，收得此心在這裏截然，這便是「喜¶<pb:KR3a0047_KR3a0047_012-1a>¶
¶怒哀樂未發之中」，便是渾然天理。事物之來，隨其是¶非，便自見得分曉：是底，便是天理；非底，便是逆天理。¶常常恁地收拾得這心在，便如執權衡以度物。(賀孫。)¶　　人若要洗刷舊習都淨了，卻去理會此道理者，無是理。¶只是收放心，把持在這裏，便須有箇真心發見，從此¶便去窮理。(敬仲。)¶　　大概人只要求箇放心，日夕常照管令在。力量既充，自¶然應接從容。(敬仲。)¶<pb:KR3a0047_KR3a0047_012-1a>¶
¶　　今說求放心，說來說去，卻似釋老說入定一般。但彼到¶此便死了；吾輩卻要得此心主宰得定，方賴此做事¶業，所以不同也。如中庸說「天命之謂性」，即此心也；「率¶性之謂道」，亦此心也；「修道之謂教」，亦此心也；以至於¶「致中和」，「贊化育」，亦只此心也。致知，即心知也；格物，即¶心格也；克己，即心克也。非禮勿視聽言動，勿與不勿，¶只爭毫髮地爾。所以明道說：「聖賢千言萬語，只是欲¶人將已放之心收拾入身來，自能尋向上去。」今且須¶<pb:KR3a0047_KR3a0047_012-1a>¶
¶就心上做得主定，方驗得聖賢之言有歸著，自然有¶契。如中庸所謂「尊德性」，「致廣大」，「極高明」，蓋此心本自¶如此廣大，但為物欲隔塞，故其廣大有虧；本自高明，¶但為物欲係累，故於高明有蔽。若能常自省察警覺，¶則高明廣大者常自若，非有所增損之也。其「道問學」，¶「盡精微」，「道中庸」等工夫，皆自此做，儘有商量也。若此¶心上工夫，則不待商量賭當，即今見得如此，則更無¶閑時。行時，坐時，讀書時，應事接物時，皆有著力處。大¶<pb:KR3a0047_KR3a0047_012-1a>¶
¶抵只要見得，收之甚易而不難也。(大雅。)¶　　學者須是求放心，然後識得此性之善。人性無不善，只¶緣自放其心，遂流於惡。「天命之謂性」，即天命在人，便¶無不善處。發而中節，亦是善；不中節，便是惡。人之一¶性，完然具足，二氣五行之所稟賦，何嘗有不善。人自¶不向善上去，茲其所以為惡爾。韓愈論孟子之後不¶得其傳，只為後世學者不去心上理會。堯舜相傳，不¶過論人心道心，精一執中而已。天下只是善惡兩端。¶<pb:KR3a0047_KR3a0047_012-1a>¶
¶譬如陰陽在天地間，風和日暖，萬物發生，此是善底¶意思；及群陰用事，則萬物彫悴。惡之在人亦然。天地¶之理固是抑遏陰氣，勿使常勝。學者之於善惡，亦要¶於兩夾界處攔截分曉，勿使纖惡間絕善端。動靜日¶用，時加體察，持養久之，自然成熟。(謨。)¶　　求放心，乃是求這物；克己，則是漾著這一物也。(端蒙。)¶　　許多言語，雖隨處說得有淺深大小，然而下工夫只一¶般。如存其心與持其志，亦不甚爭。存其心，語雖大，卻¶<pb:KR3a0047_KR3a0047_012-1a>¶
¶寬；持其志，語雖小，卻緊。只持其志，便收斂；只持其志，¶便內外肅然。又曰：「持其志，是心之方漲處便持著。」(賀孫。)¶　　再問存心。曰：「非是別將事物存心。(賜錄云：「非是活捉一物來存著。」)孔子¶曰：『居處恭，執事敬，與人忠。』便是存心之法。如說話覺¶得不是，便莫說；做事覺得不是，便莫做；亦是(賜錄作「只此便¶是」。)存心之法。」(季札。賜同。)¶　　存得此心，便是要在這裏常常照管。若不照管，存養要¶做甚麼用！¶<pb:KR3a0047_KR3a0047_012-1a>¶
¶　　問存心。曰：「存心不在紙上寫底，且體認自家心是何物。¶聖賢說得極分曉。孟子恐後人不識，又說四端，於此¶尤好玩索。」(季札。)¶　　或問存心。曰：「存心只是知有此身。謂如對客，但知道我¶此身在此對客。」(方子。)¶　　記得時，存得一霎時，濟得甚事！(文蔚。)¶　　但操存得在時，少間他喜怒哀樂，自有一箇則在。(祖道。)¶　　心存時少，亡時多。存養得熟後，臨事省察不費力。(祖道。)¶<pb:KR3a0047_KR3a0047_012-1a>¶
¶　　「平日涵養之功，臨事持守之力。涵養、持守之久，則臨事¶愈益精明。平日養得根本。固善，若平日不曾養得，臨¶事時便做根本工夫，從這裏積將去。若要去討平日¶涵養，幾時得！」又曰：「涵養之則，凡非禮勿視聽言動，禮¶儀三百，威儀三千，皆是。」(僩。)¶　　明底人便明了，其他須是養。養，非是如何椎鑿用工，只¶是心虛靜，久則自明。(士毅。)¶　　持養之說，言之，則一言可盡；行之，則終身不窮。(榦。)¶<pb:KR3a0047_KR3a0047_012-1a>¶
¶　　或言靜中常用存養。曰：「說得有病。一動一靜，無時不養。」¶(僩。)　¶　惜取那無事底時節。(因說存養。儒用。)¶　　人之一心，當應事時，常如無事時，便好。(人傑。)¶　　平居須是儼然若思。(升卿。)¶　　三國時，朱然終日欽欽，如在行陣。學者持此，則心長不¶放矣。(升卿。)¶　　或問：「初學恐有急迫之病？」曰：「未要如此安排，只須常恁¶<pb:KR3a0047_KR3a0047_012-1a>¶
¶地執持。待到急迫時，又旋理會。」(賀孫。)¶　　學者須敬守此心，不可急迫，當栽培深厚。栽，只如種得¶一物在此。但涵養持守之功繼繼不已，是謂栽培深¶厚。如此而優游涵泳於其間，則浹洽而有以自得矣。¶苟急迫求之，則此心已自躁迫紛亂，只是私己而已，¶終不能優游涵泳以達於道。(端蒙。)¶　　大凡氣俗不必問，心平則氣自和。惟心粗一事，學者之¶通病。橫渠云：「顏子未至聖人，猶是心粗。」一息不存，即¶<pb:KR3a0047_KR3a0047_012-1a>¶
¶為粗病。要在精思明辨，使理明義精；而操存涵養無¶須臾離，無毫髮間；則天理常存，人欲消去，其庶幾矣¶哉！(大雅。)¶　　人能操存此心，卓然而不亂，亦自可與入道。況加之學¶問探討之功，豈易量耶！(蓋卿。)¶　　人心本明，只被物事在上蓋蔽了，不曾得露頭面，故燭¶理難。且徹了蓋蔽底事，待他自出來行兩匝看。他既¶喚做心，自然知得是非善惡。(伯羽。)¶<pb:KR3a0047_KR3a0047_012-1a>¶
¶　　或問：「此心未能把得定，如何？」曰：「且論是不是，未須論定¶不定。」(此人曾學禪。柄。)¶　　心須常令有所主。做一事未了，不要做別事。心廣大如¶天地，虛明如日月。要閑，心卻不閑，隨物走了；不要閑，¶心卻閑，有所主。　¶　人須將那不錯底心去驗他那錯底心。不錯底是本心，¶錯底是失其本心。(廣。)¶　　心得其正，方能知性之善。(祖道。)¶<pb:KR3a0047_KR3a0047_012-1a>¶
¶　　今說性善。一日之間，動多少思慮，萌多少計較，如何得¶善！(可學。)¶　　學者工夫，且去翦截那浮泛底思慮。(文蔚。)¶　　人心無不思慮之理。若當思而思，自不當苦苦排抑，反¶成不靜。異端之學，以性自私，固為大病。然又不察氣¶質情欲之偏，率意妄行，便謂無非至理，此尤害事。近¶世儒者之論，亦有流入此者，不可不察。¶　　凡學須要先明得一箇心，然後方可學。譬如燒火相似，¶<pb:KR3a0047_KR3a0047_012-1a>¶
¶必先吹發了火，然後加薪，則火明矣。若先加薪而後¶吹火，則火滅矣。如今時人不求諸六經而貪時文是¶也。(壽昌。)¶　　人亦須是通達萬變，方能湛然純一。(砥。)¶　　一者，其心湛然，只在這裏。(伯羽。)¶　　把定生死路頭！(方子。)¶　　扶起此心來鬥！(方子。)¶　　聖人相傳，只是一箇字。堯曰「欽明」，舜曰「溫恭」。「聖敬日躋」。¶<pb:KR3a0047_KR3a0047_012-1a>¶
¶「君子篤恭而天下平」。(節。以下論敬。)¶　　堯是初頭出治第一箇聖人。尚書堯典是第一篇典籍，¶說堯之德，都未下別字，「欽」是第一箇字。如今看聖賢¶千言萬語，大事小事，莫不本於敬。收拾得自家精神¶在此，方看得道理盡。看道理不盡，只是不曾專一。或¶云：「『主一之謂敬。』敬莫只是主一？」曰：「主一又是『敬』字注¶解。要之，事無小無大，常令自家精神思慮盡在此。遇¶事時如此，無事時也如此。」(伯羽。)¶<pb:KR3a0047_KR3a0047_012-1a>¶
¶　　孔子所謂「克己復禮」，中庸所謂「致中和」，「尊德性」，「道問學」，¶大學所謂「明明德」，書曰「人心惟危，道心惟微，惟精惟¶一，允執厥中」：聖賢千言萬語，只是教人明天理，滅人¶欲。天理明，自不消講學。人性本明，如寶珠沉溷水中，¶明不可見；去了溷水，則寶珠依舊自明。自家若得知¶是人欲蔽了，便是明處。只是這上便緊緊著力主定，¶一面格物。今日格一物，明日格一物，正如遊兵攻圍¶拔守，人欲自消鑠去。所以程先生說「敬」字，只是謂我¶<pb:KR3a0047_KR3a0047_012-1a>¶
自有一箇明底物事在這裏。把箇「敬」字抵敵，常常存¶箇敬在這裏，則人欲自然來不得。夫子曰：「為仁由己，¶而由人乎哉！」緊要處正在這裏！(銖。)¶　　聖賢言語，大約似乎不同，然未始不貫。只如夫子言非¶禮勿視聽言動，「出門如見大賓，使民如承大祭」，「言忠¶信，行篤敬」，這是一副當說話。到孟子又卻說「求放心」，¶「存心養性」。大學則又有所謂格物，致知，正心，誠意。至¶程先生又專一發明一箇「敬」字。若只恁看，似乎參錯¶<pb:KR3a0047_KR3a0047_012-1a>¶不齊，千頭萬緒，其實只一理。道夫曰：「泛泛於文字間，¶祇覺得異。實下工，則貫通之理始見。」曰：「然。只是就一¶處下工夫，則餘者皆兼攝在裏。聖賢之道，如一室然，¶雖門戶不同，自一處行來便入得，但恐不下工夫爾。」¶(道夫。)¶　　因歎「敬」字工夫之妙，聖學之所以成始成終者，皆由此，¶故曰：「修己以敬。」下面「安人」，「安百姓」，皆由於此。只
緣子¶路問不置，故聖人復以此答之。要之，只是箇「修己以¶<pb:KR3a0047_KR3a0047_012-14b>¶
¶敬」，則其事皆了。或曰：「自秦漢以來，諸儒皆不識這『敬』¶字，直至程子方說得親切，學者知所用力。」曰：「程子說¶得如此親切了，近世程沙隨猶非之，以為聖賢無單¶獨說『敬』字時，只是敬親，敬君，敬長，方著箇『敬』字。全不¶成說話！聖人說『修己以敬』，曰『敬而無失』，曰『聖敬日躋』，¶何嘗不單獨說來！若說有君、有親、有長時用敬，則無¶君親、無長之時，將不敬乎？都不思量，只是信口胡說！」¶(僩。)　¶<pb:KR3a0047_KR3a0047_012-14b>¶
¶　問：「二程專教人持敬，持敬在主一。浩熟思之：若能每事¶加敬，則起居語默在規矩之內，久久精熟，有『從心所¶欲，不踰矩』之理。顏子請事四者，亦只是持敬否？」曰：「學¶莫要於持敬，故伊川謂：『敬則無己可克，省多少事。』然¶此事甚大，亦甚難。須是造次顛沛必於是，不可須臾¶間斷，如此方有功，所謂『敏則有功』。若還今日作，明日¶輟，放下了又拾起，幾時得見效！修身，齊家，治國，平天¶下，都少箇敬不得。如湯之『聖敬日躋』，文王『小心翼翼』¶<pb:KR3a0047_KR3a0047_012-14b>¶
¶之類，皆是。只是他便與敬為一。自家須用持著，稍緩¶則忘了，所以常要惺惺地。久之成熟，可知道『從心所¶欲，不踰矩』。顏子止是持敬。」(浩。)¶　　因說敬，曰：「聖人言語，當初未曾關聚。如說『出門如見大¶賓，使民如承大祭』等類，皆是敬之目。到程子始關聚¶說出一箇『敬』來教人。然敬有甚物？只如『畏』字相似。不¶是塊然兀坐，耳無聞，目無見，全不省事之謂。只收斂¶身心，整齊純一，不恁地放縱，便是敬。」(浩。)¶<pb:KR3a0047_KR3a0047_012-14b>¶
¶　　程子只教人持敬。孔子告仲弓亦只是說「如見大賓，如¶承大祭」。此心常存得，便見得仁。(夔孫。)¶　　敬，只是收斂來。程夫子亦說敬。孔子說「行篤敬」，「敬以直¶內，義以方外」。聖賢亦是如此，只是工夫淺深不同。聖¶賢說得好：「人生而靜，天之性也；感物而動，性之欲也。」¶物至知知，然後好惡形焉。好惡無節於內，知誘於外，¶不能反躬，天理滅矣！(節。)¶　　為學有大要。若論看文字，則逐句看將去。若論為學，則¶<pb:KR3a0047_KR3a0047_012-14b>¶
¶自有箇大要。所以程子推出一箇「敬」字與學者說，要¶且將箇「敬」字收斂箇身心，放在模匣子裏面，不走作¶了，然後逐事逐物看道理。嘗愛古人說得「學有緝熙¶於光明」，此句最好。蓋心地本自光明，只被利欲昏了。¶今所以為學者，要令其光明處轉光明，所以下「緝熙」¶字。(緝，如「緝麻」之「緝」，連緝不已之意。熙，則訓「明」字。)心地光明，則此事有此理，¶此物有此理，自然見得。且如人心何嘗不光明。見他¶人做得是，便道是；做得不是，便知不是，何嘗不光明。¶<pb:KR3a0047_KR3a0047_012-14b>¶
¶然只是才明便昏了。又有一種人自謂光明，而事事¶物物元不曾照見。似此光明，亦不濟得事。今釋氏自¶謂光明，然父子則不知其所謂親，君臣則不知其所¶謂義。說他光明，則是亂道！(雉。)¶　　今說此話，卻似險，難說。故周先生只說「一者，無欲也」。然¶這話頭高，卒急難湊泊。尋常人如何便得無欲！故伊¶川只說箇「敬」字，教人只就這「敬」字上捱去，庶幾執捉¶得定，有箇下手處。縱不得，亦不至失。要之，皆只要人¶<pb:KR3a0047_KR3a0047_012-14b>¶
¶於此心上見得分明，自然有得爾。然今之言敬者，乃¶皆裝點外事，不知直截於心上求功，遂覺累墜不快¶活。不若眼下於求放心處有功，則尤省力也。但此事¶甚易，只如此提醒，莫令昏昧，一二日便可見效，且易¶而省力。只在念不念之間耳，何難而不為！(大雅。)¶　　「敬」字，前輩都輕說過了，唯程子看得重。人只是要求放¶心。何者為心？只是箇敬。人纔敬時，這心便在身上了。¶(義剛。)¶<pb:KR3a0047_KR3a0047_012-14b>¶
¶　　人之為學，千頭萬緒，豈可無本領！此程先生所以有「持¶敬」之語。只是提撕此心，教他光明，則於事無不見，久¶之自然剛健有力。(驤。)¶　　「而今只是理會箇敬，一日則有一日之效，一月則有一¶月之效。」因問或問中程子謝尹所說敬處。曰：「譬如此¶屋，四方皆入得。若從一方入到這裏，則那三方入處¶都在這裏了。」(夔孫。)¶　　程先生所以有功於後學者，最是「敬」之一字有力。人之¶<pb:KR3a0047_KR3a0047_012-14b>¶
¶心性，敬則常存，不敬則不存。如釋老等人，卻是能持¶敬。但是他只知得那上面一截事，卻沒下面一截事。¶覺而今恁地做工夫，卻是有下面一截，又怕沒那上¶面一截。那上面一截，卻是箇根本底。(卓。)¶　　今人皆不肯於根本上理會。如「敬」字，只是將來說，更不¶做將去。根本不立，故其他零碎工夫無湊泊處。明道¶延平皆教人靜坐。看來須是靜坐。(蓋卿。)¶　　「敬」字工夫，乃聖門第一義，徹頭徹尾，不可頃刻間斷。¶<pb:KR3a0047_KR3a0047_012-14b>¶
¶　　「敬」之一字，真聖門之綱領，存養之要法。一主乎此，更無¶內外精粗之間。¶　　先立乎其大者。(持敬。方。)¶　　敬則萬理具在。(節。)¶　　仲思問「敬者，德之聚」。曰：「敬則德聚，不敬則都散了。」(伯羽。)¶　　敬勝百邪。(泳。)¶　　只敬，則心便一。(賀孫。)¶　　敬，只是此心自做主宰處。¶<pb:KR3a0047_KR3a0047_012-14b>¶
¶　　人常恭敬，則心常光明。(道夫。)¶　　敬則天理常明，自然人欲懲窒消治。(方。)¶　　人能存得敬，則吾心湛然，天理粲然，無一分著力處，亦¶無一分不著力處。(方。)¶　　敬是箇扶策人底物事。人當放肆怠惰時，才敬，便扶策¶得此心起。常常會恁地，雖有些放僻邪侈意思，也退¶聽。(賀孫。)¶　　敬不是只恁坐地。舉足動步，常要此心在這裏。(淳。)¶<pb:KR3a0047_KR3a0047_012-14b>¶
¶　　敬非是塊然兀坐，耳無所聞，目無所見，心無所思，而後¶謂之敬。只是有所畏謹，不敢放縱。如此則身心收斂，¶如有所畏。常常如此，氣象自別。存得此心，乃可以為¶學。(砥。)¶　　敬不是萬事休置之謂，只是隨事專一，謹畏，不放逸耳。¶　　敬，只是一箇「畏」字。(燾。)¶　　敬無許多事。(方。)¶　　「敬，只是收斂來。」又曰：「敬是始終一事。」(節。)¶<pb:KR3a0047_KR3a0047_012-14b>¶
¶　　問敬。曰：「一念不存，也是間斷；一事有差，也是間斷。」¶　　問：「敬何以用工？」曰：「只是內無妄思，外無妄動。」(柄。)¶　　「心走作不在此，便是放。夫人終日之間，如是者多矣。『博¶學，審問，慎思，明辨，力行』，皆求之之道也。須是敬。」問敬。¶曰：「不用解說，只整齊嚴肅便是。」(升卿。)¶　　持敬之說，不必多言。但熟味「整齊嚴肅」，「嚴威儼恪」，「動容¶貌，整思慮」，「正衣冠，尊瞻視」此等數語，而實加工焉，則¶所謂直內，所謂主一，自然不費安排，而身心肅然，表¶<pb:KR3a0047_KR3a0047_012-14b>¶
¶裏如一矣。(升卿。)¶　　或問：「主敬只存之於心，少寬四體亦無害否？」曰：「心無不¶敬，則四體自然收斂，不待十分著意安排，而四體自¶然舒適。著意安排，則難久而生病矣。」¶　　何丞說：「敬不在外，但存心便是敬。」先生曰：「須動容貌，整¶思慮，則生敬。」已而曰：「各說得一邊。」(方。)¶　　「坐如尸，立如齊」，「頭容直，目容端，足容重，手容恭，口容止，¶氣容肅」，皆敬之目也。(升卿。)¶<pb:KR3a0047_KR3a0047_012-14b>¶
¶　　今所謂持敬，不是將箇「敬」字做箇好物事樣塞放懷裏。¶只要胸中常有此意，而無其名耳。(振。)¶　　元思問：「持敬易散漫，如何？」曰：「只喚著，便在此。」(可學。)¶　　或問：「持敬患不能久，當如何下功夫？」曰：「某舊時亦曾如¶此思量，要得一箇直截道理。元來都無他法，只是習¶得熟，熟則自久。」(銖。)¶　　問：「人於誠敬有作輟。」曰：「只是在人，人須自責。如『為仁由¶己』，作與輟都不干別人事，須是自家肯做。」又問：「如此¶<pb:KR3a0047_KR3a0047_012-14b>¶
¶時須是勉強？」曰：「然。」(去偽。)¶　　或問：「先持敬，令此心惺惺了，方可應接事物，何如？」曰：「不¶然。」伯靜又問：「須是去事物上求。」曰：「亦不然。若無事物¶時，不成須去求箇事物來理會。且無事物之時，要你¶做甚麼？」(賀孫。)¶　　「動出時也要整齊，平時也要整齊。」方問：「乃是敬貫動靜？」¶曰：「到頭底人，言語無不貫動靜者。」(方。)¶　　問：「敬通貫動靜而言。然靜時少，動時多，恐易得撓亂。」曰：¶<pb:KR3a0047_KR3a0047_012-14b>¶
¶「如何都靜得！有事須著應。人在世間，未有無事時節；¶要無事，除是死也。自早至暮，有許多事。不成說事多¶撓亂，我且去靜坐。敬不是如此。若事至前，而自家卻¶要主靜，頑然不應，便是心都死了。無事時敬在裏面，¶有事時敬在事上。有事無事，吾之敬未嘗間斷也。且¶如應接賓客，敬便在應接上；賓客去後，敬又在這裏。¶若厭苦賓客，而為之心煩，此卻是自撓亂，非所謂敬¶也。故程子說：『學到專一時方好。』蓋專一，則有事無事¶<pb:KR3a0047_KR3a0047_012-14b>¶
¶皆是如此。程子此段，這一句是緊要處。」(僩。)¶　　學者當知孔門所指求仁之方，日用之間，以敬為主。不¶論感與未感，平日常是如此涵養，則善端之發，自然¶明著。少有間斷，而察識存養，擴而充之，皆不難乎為¶力矣。造次顛沛，無時不習。此心之全體皆貫乎動靜¶語默之間，而無一息之間斷，其所謂仁乎！¶　　「敬且定下，如東西南北各有去處，此為根本，然後可明。¶若與萬物並流，則如播糠眯目，上下四方易位矣！如¶<pb:KR3a0047_KR3a0047_012-14b>¶
¶伊川說：『聰明睿知，皆由是出。』方曰：「敬中有誠立明通¶道理？」曰：「然。」(方。)¶　　大率把捉不定，皆是不仁。人心湛然虛定者，仁之本體。¶把捉不定者，私欲奪之，而動搖紛擾矣。然則把捉得¶定，其惟篤於持敬乎！」(直卿。端蒙。)¶　　問：「主敬時私欲全不萌，此固是仁。或於物慾中打一覺¶悟，是時私慾全無，天理盡見，即此便是仁之全體否？」¶曰：「便是不如此。且如在此靜坐時，固敬。應事接物，能¶<pb:KR3a0047_KR3a0047_012-14b>¶
¶免不差否？只才被人叫時，自家便隨他去了。須於應¶事接物上不錯，方是。這箇便是難。」(僩。)¶　　問：「人如何發其誠敬，消其欲？」曰：「此是極處了。誠，只是去¶了許多偽；敬，只是去了許多怠慢；欲，只是要窒。」(去偽。)¶　　誠、敬、寡欲，不可以次序做工夫。數者雖則未嘗不串，然¶其實各是一件事。不成道敬則欲自寡，卻全不去做¶寡欲底功夫，則是廢了克己之功也。但恐一旦發作，¶又卻無理會。譬如平日慎起居，節飲食，養得如此了，¶<pb:KR3a0047_KR3a0047_012-14b>¶
¶固是無病。但一日意外病作，豈可不服藥。敬只是養¶底功夫。克己是去病。須是俱到，無所不用其極。(端蒙。)¶　　敬如治田而灌溉之功；克己，則是去其惡草也。(端蒙。)¶　　問持敬與克己工夫。曰：「敬是涵養操持不走作；克己，則¶和根打併了，教他盡淨。」又問敬齋箴。曰：「此是敬之目，¶說有許多地頭去處。」(僩。)¶　　問：「且如持敬，豈不欲純一於敬？然自有不敬之念，固欲¶與己相反，愈制則愈甚。或謂只自持敬，雖念慮妄發，¶<pb:KR3a0047_KR3a0047_012-14b>¶
¶莫管他，久將自定，還如此得否？」曰：「要之，邪正本不對¶立，但恐自家胸中無箇主。若有主，邪自不能入。」又問：「不¶敬之念，非出於心。如忿慾之萌，學者固當自克，雖聖¶賢亦無如之何。至於思慮妄發，欲制之而不能。」曰：「纔¶覺恁地，自家便挈起了。但莫先去防他。然此只是自¶家見理不透，做主不定，所以如此。大學曰：『物格，而后¶知至；知至，而后意誠。』才意誠，則自然無此病。」¶　　問：「嘗學持敬。讀書，心在書；為事，心在事，如此頗覺有力。¶<pb:KR3a0047_KR3a0047_012-14b>¶
¶只是瞑目靜坐時，支遣思慮不去。或云，只瞑目時已¶是生妄想之端。讀書心在書，為事心在事，只是收聚¶得心，未見敬之體。」曰：「靜坐而不能遣思慮，便是靜坐¶時不曾敬。敬只是敬，更尋甚敬之體？似此支離，病痛¶愈多，更不曾做得工夫，只了得安排杜撰也。」(人傑。)¶　　「大凡學者須先理會『敬』字，敬是立腳去處。程子謂：『涵養¶須用敬，進學則在致知。』此語最妙。」或問：「持敬易間斷，¶如何？」曰：「常要自省得。才省得，便在此。」或以為此事最¶<pb:KR3a0047_KR3a0047_012-14b>¶
¶難。曰：「患不省察爾。覺得間斷，便已接續，何難之有！『操¶則存，舍則亡』，只在操舍兩字之間。要之，只消一箇『操』¶字。到緊要處，全不消許多文字言語。若此意成熟，雖¶『操』字亦不須用。『習矣不察』，人多錯看此一語。人固有¶事親孝，事兄弟，交朋友亦有信，而終不識其所以然¶者，『習矣，而不察也』。此『察』字，非『察物』之『察』，乃識其所以¶然也。習是用功夫處，察是知識處。今人多於『察』字用¶功，反輕了『習』字。才欲作一事，卻又分一心去察一心，¶<pb:KR3a0047_KR3a0047_012-14b>¶
¶胸中擾擾，轉覺多事。如張子韶說論語，謂『察其事親¶從兄之心，靄然如春，則為仁；肅然似秋，則為義』。只要¶自察其心，反不知其事親、從兄為如何也。故夫子教¶人，只說習。如『克己復禮』，是說習也；視聽言動，亦是習；¶『請事斯語』，亦是習。孟子恐人不識，方說出『察』字。而『察』¶字最輕。『習』字最重也。」次日，陳一之求先生書「涵養須用敬，進學則在致知」字以為觀¶省之益。曰：「持敬不用判公憑。」終不肯寫。(謨。)¶　　或問：「一向把捉，待放下便覺恁衰颯，不知當如何？」曰：「這¶<pb:KR3a0047_KR3a0047_012-14b>¶
¶箇也不須只管恁地把捉。若要去把捉，又添一箇要¶把捉底心，是生許多事。公若知得放下不好，便提掇¶起來，便是敬。」曰：「靜坐久之，一念不免發動，當如何？」曰：¶「也須看一念是要做甚麼事。若是好事，合當做底事，¶須去幹了。或此事思量未透，須著思量教了。若是不¶好底事，便不要做。自家纔覺得如此，這敬便在這裏。」¶(賀孫。)¶　　敬，莫把做一件事看，只是收拾自家精神，專一在此。今¶<pb:KR3a0047_KR3a0047_012-14b>¶
¶看來諸公所以不進，緣是但知說道格物，卻於自家¶根骨上煞欠闕，精神意思都恁地不專一，所以工夫¶都恁地不精銳。未說道有甚底事分自家志慮，只是¶觀山玩水，也煞引出了心，那得似教他常在裏面好！¶如世上一等閑物事，一切都絕意，雖似不近人情，要¶之，如此方好。(賀孫。)¶　　敬有死敬，有活敬。若只守著主一之敬，遇事不濟之以¶義，辨其是非，則不活。若熟後，敬便有義，義便有敬。靜¶<pb:KR3a0047_KR3a0047_012-14b>¶
¶則察其敬與不敬，動則察其義與不義。如「出門如見¶大賓，使民如承大祭」，不敬時如何？「坐如尸，立如齊」，不¶敬時如何？須敬義夾持，循環無端，則內外透徹。(從周。)¶　　涵養須用敬，處事須是集義。(道夫。)¶　　敬、義只是一事。如兩腳立定是敬，才行是義；合目是敬，¶開眼見物便是義。(從周。)¶　　方未有事時，只得說「敬以直內」。若事物之來，當辨別一¶箇是非，不成只管敬去。敬、義不是兩事。(德明。)¶<pb:KR3a0047_KR3a0047_012-14b>¶
¶　　敬者，守於此而不易之謂；義者，施於彼而合宜之謂。(夔孫。)¶　　敬要回頭看，義要向前看。(壽昌。)¶　　敬。○義。義是其間物來能應，事至能斷者是。(方。)¶　　「明道教人靜坐，李先生亦教人靜坐。蓋精神不定，則道¶理無湊泊處。」又云：「須是靜坐，方能收斂。」(佐。以下論靜。)¶　　靜坐無閑雜思慮，則養得來便條暢。(淳。)¶　　或問：「疲倦時靜坐少頃，可否？」曰：「也不必要似禪和子樣¶去坐禪方為靜坐。但只令放教意思好，便了。」(僩。)¶<pb:KR3a0047_KR3a0047_012-14b>¶
¶　　始學工夫，須是靜坐。靜坐則本原定，雖不免逐物，及收¶歸來，也有箇安頓處。譬如人居家熟了，便是出外，到¶家便安。如茫茫在外，不曾下工夫，便要收斂向裏面，¶也無箇著落處。(士毅。)¶　　或問：「不拘靜坐與應事，皆要專一否？」曰：「靜坐非是要如¶坐禪入定，斷絕思慮。只收斂此心，莫令走作閑思慮，¶則此心湛然無事，自然專一。及其有事，則隨事而應；¶事已，則復湛然矣。不要因一事而惹出三件兩件。如¶<pb:KR3a0047_KR3a0047_012-14b>¶
¶此，則雜然無頭項，何以得他專一！只觀文王『雝雝在¶宮，肅肅在廟，不顯亦臨，無射亦保』，便可見敬只是如¶此。古人自少小時便做了這工夫，故方其灑掃時加¶帚之禮，至於學詩，學樂舞，學弦誦，皆要專一。且如學¶射時，心若不在，何以能中。學御時，心若不在，何以使¶得他馬。書、數皆然。今既自小不曾做得，不奈何，須著¶從今做去方得。若不做這工夫，卻要讀書看義理，恰¶似要立屋無基地，且無安頓屋柱處。今且說那營營¶<pb:KR3a0047_KR3a0047_012-14b>¶
¶底心會與道理相入否？會與聖賢之心相契否？今求¶此心，正為要立箇基址，得此心光明，有箇存主處，然¶後為學，便有歸著不錯。若心雜然昏亂，自無頭當，卻¶學從那頭去？又何處是收功處？故程先生須令就『敬』¶字上做工夫，正為此也。」(大雅。)¶　　人也有靜坐無思念底時節，也有思量道理底時節，豈¶可畫為兩塗，說靜坐時與讀書時工夫迥然不同！當¶靜坐涵養時，正要體察思繹道理，只此便是涵養，不¶<pb:KR3a0047_KR3a0047_012-14b>¶
¶是說喚醒提撕，將道理去卻那邪思妄念。只自家思¶量道理時，自然邪念不作。「言忠信，行篤敬」，「立則見其¶參於前，在輿則見其倚於衡」，只是常常見這忠信篤¶敬在眼前，自然邪妄無自而入，非是要存這忠信篤¶敬，去除那不忠不敬底心。今人之病，正在於靜坐讀¶書時二者工夫不一，所以差。(僩。)¶　　一之問：「存養多用靜否？」曰：「不必然。孔子卻都就用處教¶人做工夫。今雖說主靜，然亦非棄事物以求靜。既為¶<pb:KR3a0047_KR3a0047_012-14b>¶
¶人，自然用事君親，交朋友，撫妻子，御僮僕。不成捐棄¶了，只閉門靜坐，事物之來，且曰：『候我存養！』又不可只¶茫茫隨他事物中走。二者須有箇思量倒斷始得。」頃¶之，復曰：「動時，靜便在這裏。動時也有靜，順理而應，則¶雖動亦靜也。故曰：『知止，而後有定；定，而後能靜。』事物¶之來，若不順理而應，則雖塊然不交於物以求靜，心¶亦不能得靜。惟動時能順理，則無事時能靜；靜時能¶存，則動時得力。須是動時也做工夫，靜時也做工夫，¶<pb:KR3a0047_KR3a0047_012-14b>¶
¶兩莫相靠，使工夫無間斷，始得。若無間斷，靜時固靜，¶動時心亦不動，動亦靜也。若無工夫，則動時固動，靜¶時雖欲求靜，亦不可得而靜，靜亦動也。動、靜，如船之¶在水，潮至則動，潮退則止；有事則動，無事則靜。(此段，徐居¶甫錄。說此次日，見徐，云：「事來則動，事過了靜。如潮頭高，船也高；潮頭下，船也下。」)雖然，『動靜無¶端』，亦無截然為動為靜之理。如人之氣，吸則靜，噓則¶動。又問答之際，答則動也，止則靜矣。凡事皆然。且如¶涵養、致知，亦何所始？但學者須自截從一處做去。程¶<pb:KR3a0047_KR3a0047_012-14b>¶
¶子：『為學莫先於致知。』是知在先。又曰：『未有致知而不¶在敬者。』則敬也在先。從此推去，只管恁地。」(砥。)¶　　心於未遇事時須是靜，及至臨事方用，(重道此二字。)便有氣¶力。如當靜時不靜，思慮散亂，及至臨事，已先倦了。伊¶川解「靜專」處云「不專一則不能直遂。」閑時須是收斂¶定，做得事便有精神。(。)¶　　心要精一。方靜時，須湛然在此，不得困頓，如鏡樣明，遇¶事時方好。心要收拾得緊。如顏子「請事斯語」，便直下¶<pb:KR3a0047_KR3a0047_012-14b>¶
¶承當。及「犯而不校」，卻別。(從周。)¶　　靜便定，熟便透。(義剛。)¶　　靜為主，動為客。靜如家舍，動如道路。(不翕，則不能直遂。僩。)¶　　靜時不思動，動時不思靜。(文蔚。)¶　　靜中動，起念時。動中靜，是物各付物。(方。)¶　　人身只有箇動、靜。靜者，養動之根；動者，所以行其靜。動¶中有靜，如「發而皆中節」處，便是動中之靜。(祖道。)¶　　問：「動、靜兩字，人日間靜時煞少，動時常多。」曰：「若聖人動¶<pb:KR3a0047_KR3a0047_012-14b>¶
¶時亦未嘗不靜，至眾人動時卻是膠擾亂了。如今人¶欲為一事，未嘗能專此一事，處之從容不亂。其思慮¶之發，既欲為此，又欲為彼，此是動時卻無那靜也。」(端蒙。)¶　　「為人君，止於仁；為人臣，止於敬。」止於仁敬者，靜也；要止¶於仁與敬者，便是動。只管是一動一靜，循環無端，所¶以謂「動極復靜，靜極復動」。如人噓吸：若噓而不吸，則¶須絕；吸而不噓，亦必壅滯著不得。噓者，所以為吸之¶基。「尺蠖之屈，以求信也；龍蛇之蟄，以存身也；精義入¶<pb:KR3a0047_KR3a0047_012-14b>¶
¶神，以致用也；利用安身，以崇德也。」大凡這箇都是一¶屈一信，一消一息，一往一來，一闔一闢。大底有大底¶闔闢消息，小底有小底闔闢消息，皆只是這道理。(砥。)¶　　古人唯如此，所以其應事敏，不失機。今人躁擾，卻失機。○¶今隨事匆匆，是以動應動，物交物也。○以靜應。(兵家¶亦言。)主靜，點著便有。(方。)¶　　因看「心，生道也」，云：「不可以湖南之偏而廢此意。但當於¶安靜深固中涵養出來。(此以靜應動，湖南以動應動。)動靜相涵。」○¶<pb:KR3a0047_KR3a0047_012-14b>¶
¶應物。物與我心中之理本是一物，兩無少欠，但要我¶應之爾。(方謂：「沖漠無朕」一章通此。)物心共此理。定是靜，應者是動。○¶通書云：「無欲，則靜虛動直。靜虛則明，明則通；(動也。)動¶直則公，公則溥。」其致公平，(靜也。)不可無應者。動處亦是¶仁，定者是義。亦是各正性命，所謂貞也。如木開花結¶實，實成脫離，則又是本來一性命，元無少欠。方云：「人¶自是一箇天地。木實不能自知，而物則如此。人靈，能¶知之者矣。」(方。)¶<pb:KR3a0047_KR3a0047_012-14b>¶
¶　　吳公濟云：「逐日應接事物之中，須得一時辰寧靜，以養¶衛精神。要使事愈繁而心愈暇，彼不足而我有餘。」其¶言雖出於異說，然試之亦略有驗，豈周夫子所謂主¶靜者邪！(道夫。)¶　　被異端說虛靜了後，直使今學者忙得更不敢睡！(方。)¶　　問：「心存時也有邪處。」曰：「如何？」泳曰：「有人心、道心。如佛氏¶所謂『作用是性』，也常常心存。」曰：「人心是箇無揀擇底¶心，道心是箇有揀擇底心。佛氏也不可謂之邪，只是¶<pb:KR3a0047_KR3a0047_012-14b>¶
¶箇無揀擇底心。到心存時，已無大段不是處了。」(胡泳。)¶　　要得坐忘，便是坐馳。(道夫。)¶　　靜坐久時，昏困不能思；起去，又鬧了，不暇思。(德明。)¶　　與好諧戲者處，即自覺言語多，為所引也。(方。)¶<pb:KR3a0047_KR3a0047_012-14b>¶

